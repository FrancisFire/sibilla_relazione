\section{Documentazione del codice}
Il codice della libreria sviluppata è stato documentato tramite \emph{JavaDoc}. A partire dai commenti JavaDoc scritti, la generazione dell'intera documentazione del progetto è stata affidata a {\emph{Doxygen}}\footnote{\url{https://www.doxygen.nl/index.html}}, tool \emph{standard de facto} per la generazione della documentazione per progetti scritti in molteplici linguaggi di programmazione, tra cui Java.
All'interno della cartella root del repository GitHub della libreria Sibilla sono presenti due file che permettono una generazione agevole della documentazione tramite il tool citato. Il primo, \texttt{doxygenConfig}, è il file di configurazione sul quale si poggia Doxygen mentre il secondo, \texttt{documentation.sh}, è uno script per la bash Unix che avvia Doxygen generando documentazione in formato \texttt{.html} e \texttt{.pdf} all'interno della cartella \texttt{/docs}.

Lo script in bash richiede che Doxygen sia installato nel sistema assieme alle sue dipendenze. Un'alternativa alla generazione della documentazione del codice, indirizzata agli utenti Windows e MacOS, risiede in {\emph{DoxyWizard}\footnote{\url{https://www.doxygen.nl/manual/doxywizard_usage.html}}, frontend che permette di eseguire il tool Doxygen sfruttando il file di configurazione incluso nel progetto e di ottenere il medesimo tipo di documentazione che si otterrebbe tramite la bash Unix.

Per i fini di presentazione della libreria sviluppata, all'interno del repository GitHub di riferimento è possibile trovare una cartella \texttt{/docs} all'interno della quale è già presente tutta la documentazione generata a partire dai JavaDoc, sia in formato \texttt{.html} che \texttt{.pdf}.